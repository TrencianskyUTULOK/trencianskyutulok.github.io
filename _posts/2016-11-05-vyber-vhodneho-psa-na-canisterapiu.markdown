---
layout: post
title: Výber vhodného psa na canisterapiu
author: Dominika Jančová
author_link: https://www.facebook.com/profile.php?id=100008145097301
date: 2016-11-05 17:35:00
categories: veterinarne-okienko
image: https://www.nutriklub.sk/data/MediaLibrary/sk/2/20065/pes-thumb.jpg
---
Aký pes je vhodný na canisterapiu? Sú uprednostňované určité rasy alebo môžeme použiť aj psa z útulku?
To je hlavným predmetom nasledujúcich riadkov.

<!--more-->

![dieta_a_pes](https://www.nutriklub.sk/data/MediaLibrary/sk/2/20065/pes-thumb.jpg)

### Výber vhodného psa na canisterapiu

Podľa slov jednej profesionálnej cvičiteľky na plemene až tak nezáleží. Psíky potrebujú dobré vlastnosti ako je
trpezlivosť, kľudná povaha, musia mať rady deti a nereagovať nepriateľsky na iné zvieratá (*Pružincová, 2003*).

Pri pôvodnom šľachtení plemien zameranom na temperament dochádzalo k výberu aj podľa telesných tvarov a osrstenia.
Postupne sa okrem týchto charakteristík upevňovali aj rozdiely v správaní. Jednotlivé plemená psov majú špecifické
vzorce správania a niektoré typy psov sú lepšie disponované na výcvik než iné (*Fogle, 1994*).

![seniori_a_pes](http://t1.aimg.sk/magaziny/PTUqay0pRYKIJl6yVE9yeA.1280~Canisterapiu-rozbiehala-Petra-Moncmann-na-Slovensku-pred-deviatimi-rokmi.jpg?t=LzgwMHg0NTAvc21hcnQ%3D&h=VpujZDE8ZHGLfdIgYXFalg&e=2145916800&v=2)

Po zoznámení sa s povahovými vlastnosťami plemena je možné vhodnosť u väčšiny plemien vďaka genetickým predispozíciám
iba predpokladať. Z výchovného a socializačného aspektu je zásadný prístup a výchova majiteľa. Majiteľ môže vlastnosti
a schopnosti psa kladne alebo záporne ovplyvniť. Významnú úlohu zohráva i prostredie, s ktorým je pes vo vzájomnej
interakcii.

Najdôležitejšie je úspešné absolvovanie skúšok canisterapeutického tímu, čomu predchádza správna príprava, výchova a
socializácia. Výber psa by mal byť správny a cielený.

Preukaz pôvodu je určitou garanciou, že matka i otec splnili určité povinné minimá pre chovnosť a je tu určitá istota
zdravotného stavu a povahových vlastností, avšak nie je potrebný. Nie je rozhodujúce, či ide o psa čistokrvného, s
určitým predpokladom povahových vlastností typických pre príslušné plemeno, alebo o nečistokrvného (*Velemínský, 2007*).

Niektoré psy z útulku sú osobitne náchylné na potenciálne problémy, ako je napríklad nervozita, strach z rúk, či z
neznámych ľudí. Náprava problémov vyžaduje čas a trpezlivosť (*Fogle, 1994*).

Aj dospelého psa z útulku môžeme otestovať a tak zistiť jeho povahu. Dôsledným výcvikom ho môžeme pripravovať pre
určitú formu canisterapie. Je dôležité, aby bol pes zoznámený so všetkým, čo ho neskôr v praxi stretne.

----------

#### Použitá literatúra

 1. FOGLE, B. 1994. Výchova a výcvik psa. Praha: Cesty, 1994. 14, 86 s. ISBN: 80-85363-87-9
 2. PRUŽINCOVÁ, M. 2003. Lekárka Ajka. In Život. 47/2003. s. 70-72
 3. VELEMÍNSKÝ, M. a kol. 2007. Zooterapia vo svetle objektívnych poznatkov. České Budejovice: DONA s. r. o., 2007. 65-67 s. ISBN:978-80-7322-109-6

#### Zdroje obrázkov

 - [https://www.nutriklub.sk/clanok/dieta-a-pes-maju-deti-vyrastajuce-so-zvieratami-menej-alergii](
    https://www.nutriklub.sk/clanok/dieta-a-pes-maju-deti-vyrastajuce-so-zvieratami-menej-alergii)
 - [http://t1.aimg.sk/magaziny/PTUqay0pRYKIJl6yVE9yeA.1280~Canisterapiu-rozbiehala-Petra-Moncmann-na-Slovensku-pred-deviatimi-rokmi.jpg?t=LzgwMHg0NTAvc21hcnQ%3D&h=VpujZDE8ZHGLfdIgYXFalg&e=2145916800&v=2](
    http://t1.aimg.sk/magaziny/PTUqay0pRYKIJl6yVE9yeA.1280~Canisterapiu-rozbiehala-Petra-Moncmann-na-Slovensku-pred-deviatimi-rokmi.jpg?t=LzgwMHg0NTAvc21hcnQ%3D&h=VpujZDE8ZHGLfdIgYXFalg&e=2145916800&v=2)
